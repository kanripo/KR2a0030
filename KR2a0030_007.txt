# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.378307
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷七
<pb:KR2a0030_WYG_007-1a>¶
欽定四庫全書¶
　五代史卷七¶
宋　　　歐　　　陽　　　修　　　撰¶
¶
唐本紀第七¶
愍皇帝明宗第五子従厚也為人形質豐厚寡言好禮¶
明宗以其貌類已特愛之天成二年以檢校司徒拜河¶
南尹判六軍諸衞事加檢校太保同中書門下平章事¶
従厚妃孔循女也安重誨怒循以女妻従厚三年罷循¶
<pb:KR2a0030_WYG_007-1b>¶
樞宻使出従厚為宣武軍節度使明年徙鎮河東長興¶
元年封従厚宋王徙鎮成徳二年徙鎮天雄累加兼中¶
書令四年十一月秦王従榮伏誅明宗病甚遣宦者孟¶
漢瓊召王于鄴而明宗崩秘其䘮六日十二月癸卯朔¶
發䘮于西宫皇帝即位于柩前羣臣見于東階復于䘮¶
位丙午成服于西宫(二代五君於此始見嗣君即位服/喪之事先君得其終嗣君得其始)¶
(而免禍亂於臣民於篡亂之/世稀見之事也故特詳書之)庚戌登光政門樓存問軍¶
民辛亥殺司衣王氏癸丑始聽政乙卯殺司儀康氏丁¶
<pb:KR2a0030_WYG_007-2a>¶
巳馮道為大行皇帝山陵使户部尚書韓彦惲為副中¶
書舍人王延為判官禮部尚書王權為禮儀使兵部尚¶
書李麟為鹵簿使御史中丞龍敏為儀仗使左僕射權¶
判河南府盧質為橋道頓遞使丁卯禫¶
應順元年春正月壬申朔視朝于廣夀殿(著非/禮也)乙亥契¶
丹使都督黙爾根来戊寅大赦改元用樂囘鶻可汗王¶
仁羙遣使者来沙州𤓰州遣使者来乙未朱𢎞昭馮贇¶
獻錢助作山陵閏月丙午冊皇太后(不書姓氏不曰冊/某人為皇太后者)¶
<pb:KR2a0030_WYG_007-2b>¶
(母尊不可斥其/事自見於𫝊也)甲寅冊太妃王氏北京留守石敬瑭獻¶
銀絹助作山陵二月庚寅視作山陵鳯翔節度使潞王¶
従珂反辛卯西京留守王思同為西面行營都部署静¶
難軍節度使藥彦儔為副三月丙辰思同兵潰嚴衞指¶
揮使尹暉羽林指揮使楊思權以其軍叛降于従珂辛¶
酉殺侍衞親軍馬軍都指揮使朱𢎞實癸亥河陽三城¶
節度使康義誠為鳯翔行營都招討使王思同為副西¶
京副留守劉遂雍叛降于従珂思同奔歸于京師不克¶
<pb:KR2a0030_WYG_007-3a>¶
死之丁卯京城巡檢使安従進叛殺馮贇朱弘昭自殺¶
従進傳其二首于従珂戊辰如衞州(不書帝崩者當於廢帝紀書弑鄂王)¶
(也)¶
廢帝鎮州平山人也本姓王氏其世㣲賤母魏氏少寡¶
明宗為騎將過平山掠得之魏氏有子阿三已十餘嵗¶
明宗飬以為子名曰従珂及長狀貌雄偉謹信寡言而¶
驍勇善戰明宗甚愛之自晉兵戰梁于河上従珂常立¶
戰功莊宗呼其小字曰阿三不徒與我同年其敢戰亦¶
類我同光二年為衞州刺史突騎指揮使戍于石門明¶
<pb:KR2a0030_WYG_007-3b>¶
宗討趙在禮自魏反兵而南従珂率戍兵自曲陽盂縣¶
馳出常山以追明宗明宗之南也兵少得従珂兵在後¶
而軍聲大振明宗入立拜従珂河中節度使封潞王是¶
時明宗春秋已髙王於諸子次最長樞宻使安重誨患¶
之乃矯詔河中禆將楊彦溫使圗之王閲馬于黄龍莊¶
彦溫即閉門拒之王止于虞鄉以聞明宗召王還京師¶
居之清化里第重誨數請行軍法明宗不聽後重誨見¶
<pb:KR2a0030_WYG_007-4a>¶
殺乃起王為左衞大將軍西京留守長興三年為鳯翔¶
節度使王子重吉自明宗時典禁兵為控鶴指揮使愍¶
帝即位朱弘昭馮贇用事乃罷重吉兵職出為亳州團¶
練使又徙王為北京留守不降制書而宣授又以李従¶
璋為代初安重誨得罪罷河中以従璋為代而重誨見¶
殺故王益自疑遂據城反愍帝遣王思同會諸鎮兵討¶
之思同戰敗走諸鎮兵皆潰¶
清泰元年三月丁巳王以兵東庚申次長安西京副留¶
守劉遂雍叛于唐来降甲子次華州執藥彦稠丙寅次¶
<pb:KR2a0030_WYG_007-4b>¶
靈寳河中安彦威陜州康思立叛于唐来降已已次陜¶
州康義誠叛于唐来降殺宣徽使孟漢瓊愍帝出居于¶
衞州夏四月壬申入京師馮道率百官迎王于蔣橋王¶
辭不見入哭于西宫遂見羣臣道拜王答拜入居于至¶
徳宫癸酉以太后令降天子為鄂王命王監國乙亥皇¶
帝即位丙子率河南民財以賞軍丁丑借民房課五月¶
以賞軍戊寅弑鄂王(義與弑濟隂王同)慈州刺史宋令詢死之¶
<pb:KR2a0030_WYG_007-5a>¶
乙酉大赦改元戊子殺康義誠及藥彦儔(義誠叛于愍帝罪宜曰誅)¶
(而廢帝同惡相殺故書殺)五月丙午端明殿學士左諫議大夫韓昭¶
胤為樞宻使莊宅使劉延朗為樞宻副使庚戌馮道罷¶
天雄軍節度使范延光為樞宻使甲寅賜勸進選人宗¶
子官六月庚辰幸范延光及索自通第秋七月辛亥太¶
常卿盧文紀為中書侍郎同中書門下平章事丁巳立¶
沛夫人劉氏為皇后八月辛未尚書左丞姚顗為中¶
書侍郎同中書門下平章事許御署官選(御署官疑是廢帝初舉兵)¶
(時所置之官以其非吏部正授故須有㫖方得選此於事無勸戒不必書以舊史不詳故存所不知慎傳疑也)¶
<pb:KR2a0030_WYG_007-5b>¶
九月契丹寇邊冬十月戊寅李愚劉昫罷十二月已亥¶
雄武軍節度使張延朗為中書侍郎同中書門下平章¶
事契丹寇雲州庚寅幸龍門旱¶
二年春二月甲戌范延光罷己丑追尊夫人魏¶
氏為皇太后(非嫡母故詳其爵氏)三月辛丑忠武軍節度使趙延¶
夀為樞宻使夏五月辛卯宣徽南院使劉延皓為樞宻¶
使契丹寇邊六月癸未羣臣獻添都馬(都者軍伍之名)秋七月¶
<pb:KR2a0030_WYG_007-6a>¶
丁酉囘鶻可汗王仁美使其都督陳福海来劉延皓罷¶
九月已酉刑部尚書房暠為樞宻使乙卯渤海遣使者¶
来¶
三年春正月乙未百濟遣使者来丁未封子重羙為雍¶
王三月丙午翰林學士禮部侍郎馬胤孫為中書侍郎¶
同中書門下平章事河東節度使石敬瑭反夏五月乙¶
卯建雄軍節度使張敬達為太原四面都招討使義武¶
軍節度使楊光逺為副戊申先鋒指揮使安審信叛降¶
于石敬瑭已酉振武戍將安重榮叛降于敬瑭壬子天¶
<pb:KR2a0030_WYG_007-6b>¶
雄軍屯駐捧聖都虞候張令昭逐其節度使劉延皓六¶
月癸亥以令昭為右千牛衞將軍權知天雄軍事(佗命官不)¶
(書以此書以者明令昭猶可以)甲戌宣武軍節度使范延光為天雄軍¶
四面招討使秋七月戊申克魏州壬子張令昭伏誅癸¶
丑彰聖指揮使張萬廸叛降于石敬瑭八月戊午契丹¶
使美楞来九月甲辰張敬達及契丹戰于太原敗績契¶
丹圍敬達于晉安戊申如河陽冬十月壬戌括馬籍民¶
<pb:KR2a0030_WYG_007-7a>¶
為兵十一月戊子盧龍軍節度使趙徳鈞為行營都綂¶
丁酉契丹立晉閏月甲子楊光逺殺張敬達以其軍叛¶
降于契丹(敬達不書死之而書殺者敬達大將宜以義責光逺而誅之雖不果而見殺猶為得死乃)¶
(諷光逺殺已以叛故書之如其志)甲戌契丹及晉人至于潞州丁丑至¶
自河陽辛已皇帝崩(年五十一帝自焚死晉髙祖命葬其燼骨於徽陵域中)¶
嗚呼君臣之際可謂難哉蓋明者慮於未萌而前知暗¶
者告以將及而不懼故先事而言則雖忠而不信事至¶
而悔其可及乎重誨區區獨見潞王之禍而謀之不臧¶
至於殞身赤族其隙自兹及愍帝之亡也穴於徽陵其¶
<pb:KR2a0030_WYG_007-7b>¶
土一壠路人見者皆為之悲使明宗為有知其有媿於¶
重誨矣哀哉¶
　五代史巻七¶
#+PROPERTY: JUAN 卷七考證
<pb:KR2a0030_WYG_007-8a>¶
　五代史巻七考證¶
唐愍帝紀静難軍節度使藥彦儔為副○本書藥彦稠¶
　傳潞王従珂反彦稠為招討副使今上文書従珂反¶
　則此即係彦稠儔字誤也但各本俱同姑仍之¶
廢帝紀愍帝遣王思同會諸鎮兵討之○思監本訛師¶
　今従上下文改正¶
潞王紀戊子殺康義誠注義誠叛于愍帝罪宜曰誅而¶
　廢帝同惡相殺故書殺○(臣文清)按朱子綱目大書¶
　唐康義誠伏誅夷其族劉友益書法云従珂書弑矣¶
<pb:KR2a0030_WYG_007-8b>¶
　康義誠曷為以伏誅書義誠自従榮之亂反覆觀望¶
　今又叛主求容罪不容于誅矣其義較長¶
　五代史巻七考證¶
