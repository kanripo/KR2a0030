# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.784465
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷七十一
<pb:KR2a0030_WYG_071-1a>¶
欽定四庫全書¶
　五代史巻七十一¶
宋　　　歐　　　陽　　　修　　　撰¶
¶
十國世家年譜第十一¶
嗚呼堯舜盛矣三代之王功有餘而徳不足故皆更始¶
以自新由是改正朔矣至於後世遂名年以建元及僣¶
竊交興而稱號紛雜則不可以不别也五代十國稱帝¶
改元者七吳越荆楚常行中國年號然予聞於故老謂¶
吳越亦嘗稱帝改元而求其事迹不可得頗疑吳越後¶
<pb:KR2a0030_WYG_071-1b>¶
自諱之及旁采閩楚南漢諸國之書與吳越往來者多¶
矣皆無稱帝之事獨得其封落星石為寶石山制書稱¶
寶正六年辛夘則知其嘗改元矣辛夘長興二年乃鏐¶
之末世也然不見其終始所因故不得而備列錢氏訖¶
五代嘗外尊中國豈其張軌之比乎十國皆非中國有¶
也其稱帝改元與不未足較其得失故竝列之作十國¶
世家年譜¶
<pb:KR2a0030_WYG_071-2a>¶
　¶
　¶
<pb:KR2a0030_WYG_071-2b>¶
或問十國固非中國有也然猶命以封爵而稱中國年¶
號來朝貢者亦有之矣夲紀之不書何也曰封爵之不¶
書所以見其非中國有也其朝貢之來如四夷以四夷¶
書之則甚矣問者曰四夷十國皆非中國有也四夷之¶
<pb:KR2a0030_WYG_071-3a>¶
封爵朝貢則書而十國之不書何也曰以中國而視四¶
夷四夷之可也以五代之君而視十國四夷之則未可¶
也故十國之封爵朝貢不如四夷則無以書之書如四¶
夷則五代之君未可以四夷之也是以外而不書見其¶
自絶於中國焉爾問者曰外而不書則東漢之立何以¶
書曰吾於東漢常異其辭於九國也春秋因亂世而立¶
治法夲紀以治法而正亂君世亂則疑難之事多正疑¶
處難敢不慎也周漢之事可謂難矣哉或謂劉旻嘗致¶
書于周求其子贇不得而後自立然則旻之志不以忘¶
<pb:KR2a0030_WYG_071-3b>¶
漢為讐而以失子為讐也曰漢嘗詔立贇為嗣則贇為¶
漢之君不獨為旻子也旻之大義宜不為周屈其立¶
雖未必是而義當不屈于周此其可以異乎九國矣終¶
旻之世猶稱乾祐至承鈞立然後改元則旻之志豈不¶
可哀也哉¶
(十國年世惟楚閩東漢三國諸家之説不同而互有得失最難考正今畧具諸説而正其是者庶㡬博覽者不)¶
(惑而一以年譜為正也○馬氏據湖湘故事九國志運歴圖竝云殷以長興元年卒是嵗子希聲立長興三年)¶
<pb:KR2a0030_WYG_071-4a>¶
(卒而五代舊史殷列傳云殷以長興二年卒享年七十八子希聲立不周歲而卒明宗夲紀長興元年書希聲)¶
(除莭度使起復三年八月又書希聲卒今據九國志殷以大中六年嵗在壬申生享年七十九盖自大中壬申)¶
(至長興元年庚寅實七十九年為得其實而希聲據湖湘故事九國志運歴圖皆以三年卒與明宗夲紀皆合)¶
(不疑惟舊史書殷卒二年及年七十八希聲立不周歳卒為繆爾希蕚希崇之亂南唐盡遷馬氏之族歸于金)¶
(陵五代舊史云時廣順元年也而運歴圖云乾祐二年馬氏滅者繆也初殷入湖南掘地得石讖云龍起頭猪)¶
(掉尾盖殷以乾寧三年歳在丙辰自立於湖南至廣順元年辛亥而滅九國志以乾祐三年為辛亥湖湘故事)¶
(以顯徳元年為辛亥者皆繆也惟五代舊史得其實○王氏世次曰潮曰審知曰延翰曰鏻曰昶曰曦曰延政)¶
(凡七主而潮以唐景福元年歳在壬子始入福州至開運三年丙午而滅實五十五年當云七主五十五年為)¶
(得其實而運歴圖云五十六年九國志五代舊史紀年通譜閩中實録閩王列傳皆云七主六十年者皆繆也)¶
<pb:KR2a0030_WYG_071-4b>¶
(○審知五代舊史夲傳云同光元年十二月卒九國志亦云同光元年卒運歴圖同光三年卒今檢五代舊史)¶
(莊宗夲紀同光二年五月丙午審知加檢校太師守中書令豈得卒於元年也又至四年二月庚子福建副使)¶
(王延翰奏稱權知軍府事二月辛亥遂除延翰威武軍莭度使以此推之審知卒當在同光三年十二月盖閩)¶
(去京師逺明年二月延翰之奏始至京師理當然也又據閩王列傳九國志皆云審知在位二十九年審知以)¶
(唐乾寧四年嗣位是歳丁已至同光三年乙酉實二十九年則運歴圖為是而舊史九國志云元年卒者皆繆)¶
(也○鏻夲名延鈞五代舊史夲傳云在位十二年九國志云在位十一年閩王列傳紀年通譜皆云在位十年)¶
(盖鏻以天成元年殺延翰自立是嵗丙戌至清泰二年乙未實十年而卒與閩王列傳合而舊史九國志皆繆)¶
<pb:KR2a0030_WYG_071-5a>¶
(也鏻以清泰二年改元永和是嵗見殺而舊史九國志運歴圖皆無永和之號又運歴圖書鏻見殺在天福元)¶
(年丙申者皆繆也○劉旻九國志云乾祐七年十一月旻卒享年六十子承鈞立時年二十九乾祐七年乃顯)¶
(德元年也而五代舊史周世宗實録運歴圖紀年通譜皆云顯德二年冬旻卒又有旻偽中書舎人王保衡晉)¶
(陽見聞要録云旻乙夘生卒時年六十一子承鈞立承鈞丙戌生立時年二十九保衡是旻之臣其親所見聞)¶
(所得最實然而頗為傳寫差誤爾按保衡書旻乙夘生若享年六十一當於乙夘歳卒則是顯德二年也又書)¶
(承鈞丙戌生立時年二十九則當是顯德元年甲寅嵗也豈有旻卒於二年承鈞以元年嗣位理必不然以九)¶
(國志叅較旻享年六十顯德元年卒承鈞以是嵗嗣位時年二十九為得其實但見聞要録衍一字爾其云二)¶
(年卒者皆繆也九國志又云承鈞立服喪三年至乾祐九年服除改十年為天會元年當是顯德四年而紀年)¶
(通譜以顯德三年為天會元年者繆也晉與梁為敵國自稱天祐者二十年故首列於年譜其後遂滅梁而為)¶
<pb:KR2a0030_WYG_071-5b>¶
(唐故不列於世家)¶
　五代史巻七十一¶
<pb:KR2a0030_WYG_071-6a>¶
　五代史巻七十一考證¶
十國世家年譜序辛夘長興二年乃鏐之末年也○二¶
　一夲訛三今據夲巻辛夘條従南夲為是¶
丁夘蜀王建天復七年(是嵗即位)○復各夲訛福今従前蜀¶
　世家改正¶
丁酉二○二謂晉髙祖天福二年也各夲俱脱二字今¶
　增正¶
已亥永隆(是嵗延義立)○義當従閣夲作羲¶
癸夘五天德(是歲延政以建○州稱殷改元)改元上南夲有故字¶
<pb:KR2a0030_WYG_071-6b>¶
甲辰六(是嵗曦亡)二○二謂閩延政天德二年也監夲訛列¶
　于下格開運二字之上今改正¶
乙已天德三○三亦謂閩天德三年也監夲訛列下格¶
　今改正¶
　五代史巻七十一考證¶
